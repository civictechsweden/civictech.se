---
title: Debian Sverige
date: 1999-09-13 09:28:13 +02:00
categories:
- linux
- os
- debian
tags:
- GNU
- Linux
- Operating System
chat: 'debian'
ref: debian
links:
- title: Chatta om projektet
  url: https://chat.civictech.se/channel/debian
- title: Debian hemsida
  url: https://www.debian.org/index.sv.html
ingress-text: Debian är ett fritt operativsystem (OS) för din dator.
excerpt: Debian är ett fritt operativsystem (OS) för din dator. Ett operativsystem är den uppsättning av grundläggande program och verktyg som gör att din dator kan köras.
image: "/uploads/debian-openlogo-nd-100.png"
contact:
- name: Debian Sverige
  image: "/uploads/debian-openlogo-nd-100.png"
  text: E-postlista
  mail: https://lists.debian.org/debian-user-swedish/
  text: Internet Relay Chatt (IRC)
  url: irc://irc.debian.org/debian-nordic
  text: Telegram Chatt
  url: https:/t.me/debian_nordics
  organisation: Debian Sverige
  organisation-link: https://wiki.debian.org/LocalGroups/DebianNordic
---
### Vad är Debian egentligen?

Debianprojektet är en sammanslutning av individer som har gjort till ett gemensamt mål att skapa ett fritt operativsystem. Detta operativsystem som vi har skapat heter helt enkelt Debian.

Ett operativsystem är den uppsättning av grundläggande program och verktyg som gör att din dator kan köras. Hjärtat i ett operativsystem är kärnan (kernel), det mest grundläggande programmet i datorn. Kärnan förvaltar systemresurser och låter dig starta andra program.

Debiansystem använder för närvarande Linuxkärnan eller kärnan från FreeBSD. Linux är en programvara som ursprungligen skapades av Linus Torvalds och som nu underhålls av tusentals programmerare över hela världen. FreeBSD är ett operativsystem som inkluderar en kärna samt annan programvara.

Arbete pågår dock för att tillhandahålla Debian för andra kärnor, i första hand för Hurd. Hurd är en samling servrar som körs ovanpå en mikrokärna (såsom Mach) för att implementera olika funktioner. Hurd är fri programvara producerad av GNU-projektet.

Av de grundläggande verktygen som fyller operativsystemet kommer en stor del från GNU-projektet, därav namnen: GNU/Linux, GNU/FreeBSD och GNU/Hurd. Även dessa verktyg är fria.

Folk vill naturligtvis ha tillämpningsprogram: program som hjälper dem att göra det de vill göra, må det vara att skriva dokument i affärssyfte, att spela spel, eller att skriva mer programvara. Debian kommer med över 59000 paket (förkompilerad programvara paketerad i ett trevligt format för enkel installation på din maskin), en pakethanterare (APT), och andra verktyg som gör det möjligt att hantera tusentals paket på tusentals maskiner lika lätt som att installera en enda applikation. Och allt detta är fritt.

Det är ungefär som ett höghus: Längst ned finns kärnan, ovanpå finns alla grundläggande verktyg. Högst upp i höghuset finns Debian, sysselsatt med att omsorgsfullt organisera och anpassa så att allting fungerar tillsammans.
