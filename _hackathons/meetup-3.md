---
title: 'Integritets-häng' 
ref: meetup-3
image: "/uploads/hackathon3proj.jpg" 
excerpt: 'Meetup för Civic Tech-communitiet i Stockholm'
ingress-text: En dag med workshops om integritet och anonymitet. Lär dig mer eller sprid det du redan kan!
event-date: 2019-03-24 13:00:00 +02:00
event-date-desc: 24 mars 2019, kl 13-16
place: Blivande, Södra Hamnvägen 9, Stockholm
links:
- title: Gå med i chatten
  url: "https://chat.civictech.se/channel/general"
- title: Anmäl dig här!
  url: "/form/integrity-register"
  style: button
---
Vi anordnar en dag med workshops på tema integritet och anonymitet. Ämnet är mer relevant än någonsin i och med hur micro-targeting används för att påverka vår världsbild och politiska åsikter, att svenska polisen ska börja använda ansiktsigenkänning i sitt arbete och storföretag hela tiden utvecklar sätt att samla in information om oss. När övervakningsaktörer expanderar måste vi kontra med att utveckla vår förståelse för övervaknings-algoritmerna, samt använda, sprida och utveckla verktyg för att försöka undfly de fällor som vi riskerar att falla i.   


Inga förkunskaper krävs för att delta! Alla workshops är på grundläggande nivå.

Om du känner att du redan har koll på allt eller något av detta, så får du gärna dyka upp, dela med dig av din kunskap och hjälp till där det behövs. Vi värdesätter kunskapsdelning högt och välkomnar alla nivåer av kunskap i ämnet. Den med mer delar med sig! Vill du hålla i en workshop själv; hör gärna av dig.  

Under dagen skriver vi ihop tips med tillgängliga verktyg och liknande för den som vill sätta sig in mer i integritet och anonymitet. 


Vi bjuder på fika och bra häng!

## Workshops
### Kom igång med Tor
Tor browser tillåter dig att surfa anonymt genom människors frivilliga bidrag. Tor används bland annat för att kringgå censur, av journalister och aktivister eller för att i privatlivet skydda sin integritet och identitet online. Lär dig mer om varför vi använder Tor och hur man sätter upp ett eget relä. Att sätta upp ett relä är ett enkelt men avgörande sätt att göra Tor bättre och säkrare.

### Intro till verktyg för integritet 
Vi går igenom olika verktyg du kan använda för att skydda din integritet, till exempel hur man testar säkerheten av sin browser, addons till din browser och hantering av lösenord.

### Ansiktsmålning mot ansiktsigenkänning 
Vi testar beprövade och obeprövade sätt att undvika ansiktsigenkänning! 


Hoppas vi ses där!
