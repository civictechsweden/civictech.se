---
title: 'Ta tillbaka rummet!'
ref: hackathon-3
image: "/uploads/hackathon3proj.jpg"
excerpt: 'Hackathon #3 för Civic Tech-communitiet i Stockholm'
ingress-text: Civic Tech Sweden's tredje hackathon "Ta tillbaka rummet!" är nu öppet för deltagare att anmäla sig till! Hacket är separatistiskt för kvinnor och icke-binära och äger rum den 26e Januari i Stockholm. Vi bjuder på mat och fika, intressanta projekt och skönt häng!
group: stockholm
event-date: 2019-01-26 00:00:00 +02:00
event-date-desc: 26 januari 2019, kl 10 - 18
place: Goto10, Stockholm
#links:
#- title: Anmäl projekt
#  url: "/form/project/"
#  style: button
#- title: Anmälan
#  url: "/form/register/"
#  style: button
#- title: Gå med i chatten
#  url: "https://chat.civictech.se/"
---

## Civic Tech Sweden's hackathon
Civic tech handlar om att skapa tekniska lösningar för samhällsnytta. Runtom i hela världen finns civic tech-communities som tar sig an utmaningar i samhället och bidrar med sin tid och kunskap för att lösa dem. Vi vill att det ska finnas en stark sådan rörelse även i Sverige! Vi vill samla programmerare, designers, aktivister, samhällsintresserade och andra som tycker att civic tech låter som en spännande eller viktigt grej till det här och kommande hackathon.

Civic Tech Sweden gör inte vilka hackathon som helst. Vårt syfte är inte marknadsföring eller att bedöma deltagarnas prestationer genom tävlingar eller liknande. Därför är hacket ett kravlöst häng där vi lär känna varandra och skapar saker tillsammans.

## Ta tillbaka rummet!
Det här hackathonet har temat “Ta tillbaka rummet!” och syftar på varje plats vi befinner oss på, det offentliga rummet och det politiska rummet. Vi tar den självklara plats som vi kvinnor och icke-binära har i att forma vår gemensamma framtid med hjälp av tekniken, genom att träffas och skapa teknik för att föra samhället framåt.

Eftersom eventet bara är en dag hinner vi inte uträtta mirakel - men vi hinner hoppa in i ett projekt, äta god mat, träffa härligt folk och inspireras av två kvinnliga initiativtagare! Vanessa Guedes kommer berätta om sin erfarenhet av att starta upp MariaLab, ett feministiskt hackerspace i Brasilien, och Rebecka Gustin kommer berätta om metoohack, som hölls i februari 2018 som en uppföljning på metoo-rörelsen. I anmälan får du möjlighet att berätta vad du skulle vilja att de pratar om eller ställa frågor du vill ha svar på.

Nytt för detta hackathon är att det är separatistiskt för kvinnor och icke-binära. I tidigare hackathons som Civic Tech Sweden anordnat har män varit överrepresenterade bland deltagarna, vilket reflekterar tech-världen i allmänhet. Vi gör detta hack separatistiskt för är att vi vill säkerställa att kvinnor och icke-binära är med från start när den svenska civic tech-communityn växer fram, så att det blir en inkluderande och trygg community för alla.

## FÖRKUNSKAPER
Inga förkunskaper krävs för att delta. Vissa projekt är i behov av specifika kunskaper, men det finns flera moment under dagen som inte kräver programmeringskunskaper eller teknisk bakgrund på annat sätt. Allt som behövs är ett nyfiket sinne och en vilja att lära sig! Längst ned på sidan finns länkar med info om projekten, inklusive vilka kompetenser som behövs.

## Under dagen
Bland dagens projekt finns "Handlingar", en plattform för att göra allmänna handlingar från myndigheter enklare att begära ut och att ta del av. Vi har också projektet "Öppna mångfaldsdata", en sida för att samla data om organisationers mångfald. Projektet "Vem äger staden?" synliggör vem som äger de offentliga platser som många av oss rör oss på varje dag.

Gemensamt syftar projekten till folkets rätt till information, inflytande och representation. När populismen växer så ökar också vikten av att öka vår egen medvetenhet om demokratins ställning och möjligheterna att ställa krav på makthavarna. Vi hoppas kunna bidra till det tillsammans på det här hacket. Läs mer detaljerat om varje projekt längst ned på sidan.

### Andra aktiviteter under dagen
Utöver huvudprojekten har vi två till moment under dagen som man kan delta i. Ingen av dessa kräver några specifika förkunskaper!

Det ena handlar om att bidra till Civic Tech Sweden, som behöver input från dig med erfarenhet av att leva som kvinna eller icke-binär. Under hacket samlar vi in tankar och idéer kring hur vi kan skapa en inkluderande community. Vi kommer också prata om hur vi vill fortsätta med CivicTech i Stockholm, till exempel vilka typer av event vi är intresserade av och vilka teman eller frågor vi vill jobba kring.

Det andra handlar om att bidra till ett citizen science-projekt som heter Luftdata. På hacket kommer det finnas möjligheten att sätta ihop en luftdata-mätstation, som används i ett citizen science-nätverk av mätstationer för att kartlägga luftkvaliteten runtom i världen. Instruktioner och en handledare som kan hjälpa till finns på plats.


## Vad händer efter anmälan?
Efter anmälan skickar vi ut mer information kring det projekt som är relevant för dig, ett schema och en deltagarlista.

För de som är intresserade finns möjligheten att delta på en förträff där vi träffas den 22/1 och förbereder oss, till exempel laddar ner mjukvara som behövs eller sätter upp projekt lokalt. Tanken är att vi ska få så mycket tid som möjligt den 26:e där vi kan vara produktiva, och undvika alla problem som kan uppstå vid installationer den dagen.

Om du vill vara med i planeringen av eventet så har vi en chatt-kanal på chat.civictech.se. Kanalen är privat för att den ska vara separatistisk, så ni kan vid intresse ange det namn ni använder i chatten vid anmälan, så blir du inbjuden.

Vi uppmuntrar er till att höra av er angående alla små och stora frågor ni har, hackathonet är till för er och vi tar därför gärna emot önskemål och håller dialog kring hur dagen kan utformas på bästa sätt!

Vid frågor maila <a href="mailto:victoria@digidemlab.org">victoria@digidemlab.org</a>!
